[
  {
    "instruction": "问若坚不坚物转相作者。诸法云何不舍自相。云何相作。如水性软至冬凝结。斧斫犹难金等性坚。若置炎𬬻便销如水。如是等岂非诸法舍自相耶？",
    "input": "",
    "output": "非诸坚物转作不坚。亦非不坚转成坚物。然坚不坚法住未来世。若遇坚缘。则不坚法灭坚法续生。遇不坚缘则坚法灭不坚续生。余亦如是。故无诸法舍自相过。（说一切有部发智大毘婆沙论卷第一百三十二）"
  },
  {
    "instruction": "问大种等聚中有间隙不。设尔何失。二俱有过。若有间隙宁不相离。间隙若无何不成一？",
    "input": "",
    "output": "有说。此有间隙空界于中相杂住故。（说一切有部发智大毘婆沙论卷第一百三十二）"
  },
  {
    "instruction": "若尔。云何名不相离？",
    "input": "",
    "output": "空界于中能自隐匿。令于诸物见不相离。如丛中女自蔽其身。有说。此无间隙展转相逼无间住故。（说一切有部发智大毘婆沙论卷第一百三十二）"
  },
  {
    "instruction": "若尔。云何不成一耶？",
    "input": "",
    "output": "虽无间隙而不成一。如蕴处界三世等中。间隙虽无而不成一。彼亦如是。又大种等自体作用。各各异故不可成一。（说一切有部发智大毘婆沙论卷第一百三十二）"
  },
  {
    "instruction": "问诸极微互相触不。设尔何失。二俱有过。若相触者宁不成一。或成有分。若不相触击时应散或应无声？",
    "input": "",
    "output": "应作是说。极微互不相触。若触则应或遍或分。遍触则有成一体过。分触则有成有分失。然诸极微更无细分。（说一切有部发智大毘婆沙论卷第一百三十二）"
  },
  {
    "instruction": "聚色相击宁不散耶？",
    "input": "",
    "output": "风界摄持故令不散。（说一切有部发智大毘婆沙论卷第一百三十二）"
  },
  {
    "instruction": "岂不风界能飘散耶？",
    "input": "",
    "output": "有能飘散。如坏劫时。有能摄持。如成劫时。（说一切有部发智大毘婆沙论卷第一百三十二）"
  },
  {
    "instruction": "若不触者。即相击时云何发声？",
    "input": "",
    "output": "即由此因故使声发。若相触者。如何发声。谓诸极微体相触者。手等相和体应相糅。中无间隙如何发声。尊者世友作如是说。若诸极微互相触者。彼应得住至后刹那。大德说言。实不相触。但于合集无间生中。随世俗谛假名相触。（说一切有部发智大毘婆沙论卷第一百三十二）"
  },
  {
    "instruction": "诸是触物。为是触为因故生。为非触为因故生。诸非触物。为非触为因故生。为是触为因故生？",
    "input": "",
    "output": "有时是触为因生于非触。谓和合物正离散时。有时非触为因生于是触。谓离散物正和合时。有时是触为因生于是触。谓和合物复和合时。有时非触为因生于非触。谓向游尘同类相续。（说一切有部发智大毘婆沙论卷第一百三十二）"
  },
  {
    "instruction": "问极微当言可见不可见耶？",
    "input": "",
    "output": "尊者妙音作如是说。极微当言可见。慧眼境故。阿毘达磨诸论师言。极微当言不可见非肉天眼所能见故。此中不依慧眼作问。以于诸法无差别故。颇有过去大种造过去色耶。乃至广说。（说一切有部发智大毘婆沙论卷第一百三十二）"
  },
  {
    "instruction": "何故作此论？",
    "input": "",
    "output": "欲止他义显己义故。谓有余部拨无去来说现在世是无为法。欲止彼意显有去来。亦明现在是有为法。广如前说。复有外道。依世现喻执有为法后为前因。彼作是言。现见泉水前为后逼令其涌流。如是诸法由未来法逼令现在。复由现法逼令过去。故有为法后为前因。今欲止彼外道所说。显有为法前能生后非后前因。不尔便违内外缘起。谓世父母应从子生。眼色应从眼识而起。应无明等从行等生。种等应从芽等而起。先受苦乐报后造善恶业。先得菩提然后修行。既未作而得应已作而失。若尔便无得解脱理。又欲遮说大种造色必同世者。显有异世。由此因缘故作斯论。诸有对所造色。及随心转无表色。随在何世即彼世大种造。谓过去造过去现在造现在。未来造未来。若表所起诸无表色。复有三类造时不等。谓初刹那如有对等。各为同世大种所造。第二刹那若在过现。俱为过去大种所造。若在未来通为现未大种所造。后诸刹那过现如前。若在未来通为三世大种所造。所以者何。诸有依表发起律仪及不律仪非二无表。初刹那顷表无表色。与此及余能造大种现在俱灭。灭至第二刹那以后表及大种俱在过去。诸无表色有在过去。有在未来。有在现在。是谓此处略毘婆沙颇有过去大种造过去色耶。答有。谓过去一切有对所造色。随心转无表。表所起无表。唯为过去大种所造。颇有过去大种造未来色耶。答有。谓有未来表所起无表。唯为过去大种所造。颇有过去大种造现在色耶。答有。谓有现在表所起无表。唯为过去大种所造。颇有未来大种造未来色耶。答有。谓未来一切有对所造色。随心转无表。及有未来表所起无表。唯为未来大种所造。颇有未来大种造过去现在色耶。答无。谓无果先因后理故。颇有现在大种造现在色耶。答有。谓现在一切有对所造色。随心转无表。及有现在表所起无表。唯为现在大种所造。颇有现在大种造过去色耶。答无。谓无果先因后理故。颇有现在大种造未来色耶。答有。谓有未来表所起无表。唯为现在大种所造。诸随心转无表。是等流。无执受有情数摄。彼能造大种是长养。无执受有情数摄。诸表所起无表。是等流。无执受有情数摄。彼能造大种是等流。有执受有情数摄。诸随心转无表。有二种。一静虑律仪所摄。二无漏律仪所摄。此各有七。谓离害生命。乃至离杂秽语。静虑律仪所摄七种。共一四大种所造。无漏律仪七种亦尔。诸表所起无表有三种。一律仪所摄。二不律仪所摄。三非律仪非不律仪所摄。律仪所摄复有七种。谓离害生命。乃至离杂秽语。如是七种各一四大种所造。离害生命复有二种。谓表无表。此二各一四大种所造。有余师说。此表无表共一四大种所造。故彼问言颇有一四大种造二处色耶。答有。谓色处法处。及声处法处。尊者妙音亦作是说。阿毘达磨诸论师言。彼说非理。不可一四大种造麁细二果。是故如前所说者好。如离害生命。表与无表各一四大种所造。如是乃至离杂秽语亦尔。不律仪所摄亦有七种。谓害生命乃至杂秽语。非二所摄有二七种。谓害生命离害生命。乃至杂秽语离杂秽语。此诸七种各一四大种所造。如是诸七各复有二。谓表无表。此亦各一四大种造。余师说等如前应知。若成就过去大种。彼过去所造色耶。乃至广说。（说一切有部发智大毘婆沙论卷第一百三十二）"
  },
  {
    "instruction": "何故作此论？",
    "input": "",
    "output": "欲止拨无去来二世。及说成就不成就体非实有者。意显去来世。及成就等是实有法。故作此论。若成就过去大种。彼过去所造色耶。答无成就过去大种。有成就过去所造色。谓诸圣者住胎藏中。若生欲界住律仪。若住不律仪。若住非律仪非不律仪。先有身语表不失。若生色界。若诸学者生无色界。（说一切有部发智大毘婆沙论卷第一百三十二）"
  },
  {
    "instruction": "亦有学者。生无色界不成就过去所造色。谓彼先在欲色界时。未起未灭诸无漏道。命终生无色界。都不成就过去所造色。如何乃说。若诸学者。生无色界成就过去所造色耶？",
    "input": "",
    "output": "依成就者作如是说。谓有学者先欲色界。已起已灭诸无漏道。彼成就过去所造色故。有说。彼在欲色界时。必已起灭诸无漏道。如胜进道必起现前。无有住果而命终故。（说一切有部发智大毘婆沙论卷第一百三十二）"
  },
  {
    "instruction": "若成就过去大种。彼未来大种耶？",
    "input": "",
    "output": "无成就过去未来大种。（说一切有部发智大毘婆沙论卷第一百三十二）"
  },
  {
    "instruction": "何故无成就过去未来大种耶？",
    "input": "",
    "output": "由彼大种但有尔所成就势力刹那现前则有成就。已灭未现无成就者。谓诸大种与成就得必同一世。今时彼得不现在前故不成就。有说。大种习气不坚。故无成就去来世者。以是羸劣无记性故。谓善恶等习气坚牢。故有成就去来世者。劣无记法则不如是。如暂执持极香花物。虽加洗拭习气犹随。非如执持余木石等。手才放舍此气便无。有说。若成就去来世大种者。则一趣成就五趣大种。如是一身即五趣身。是则趣坏所依亦坏。欲令无如是过。是故大种不成就去来。（说一切有部发智大毘婆沙论卷第一百三十二）"
  },
  {
    "instruction": "如生一趣。成就五趣诸业烦恼。而非趣坏。此亦应然？",
    "input": "",
    "output": "以异熟果故说诸趣差别。不以业烦恼故。然诸大种或有是异熟果者。则有趣坏及所依坏过失。故彼非难。（说一切有部发智大毘婆沙论卷第一百三十二）"
  },
  {
    "instruction": "若成就色界系大种。彼色界系所造色耶？",
    "input": "",
    "output": "诸成就色界系大种。彼定成就色界系所造色。有成就色界系所造色。非色界系大种。谓生欲界。得色界善心。色界大种不现在前。（说一切有部发智大毘婆沙论卷第一百三十二）"
  },
  {
    "instruction": "生欲界者？",
    "input": "",
    "output": "住色界何等心。令彼大种现在前。为一向住善。为三种耶。设尔何失。俱见其过。若一向住善心者。施设论说当云何通。如说住此无闻异生由起色贪缠所缠故。五蕴色有于现法中以取为缘趣当来有。若住三种心者。善心可尔。有随转色为彼果故。染及无记为有何果令彼现前。有作是说唯住善心。（说一切有部发智大毘婆沙论卷第一百三十二）"
  },
  {
    "instruction": "施设论说当云何通？",
    "input": "",
    "output": "彼说身中所增长色。（说一切有部发智大毘婆沙论卷第一百三十二）"
  },
  {
    "instruction": "若尔？",
    "input": "",
    "output": "彼说复云何通。如说住此无闻异生。由起无色贪缠所缠故四蕴无色。有于现法中以取为缘趣当来有。彼身亦有所增长色。何故不说。有作是说。应说而不说者。当知此义有余。有说。起彼界缠时无增长色。是以不说。复有说者。住三种心。（说一切有部发智大毘婆沙论卷第一百三十二）"
  },
  {
    "instruction": "善心可尔。有随转果故。余二有何果令彼现前？",
    "input": "",
    "output": "彼生欲界者。起色界善心时。由随转色故。令彼现前。起染污心时。由有彼地空界色。在此身中相杂住故。令彼现前。起无记心时。由有彼地化色。令彼现前故住三种心皆能起彼地大种。（说一切有部发智大毘婆沙论卷第一百三十二）"
  }
]