[
  {
    "instruction": "问谁造此论？",
    "input": "",
    "output": "佛世尊。所以者何。以一切种所知法性甚深微妙。非佛世尊一切智者。谁能究竟等觉开示。若尔此中谁问谁答。或有说者。尊者舍利子问。佛世尊答。复有说者。五百阿罗汉问。佛世尊答。有作是说。诸天神问。佛世尊答。有余师说。化苾刍问。佛世尊答。所以者何。诸佛法尔所知法性。于诸世间定应开示。然无问者。尔时世尊化作苾刍。形容端正众所乐见。剃除须发服僧伽胝。令彼请问佛世尊答。犹如征问义品因缘。（阿毘达磨发智大毘婆沙论序）"
  },
  {
    "instruction": "若尔此论何故传言。尊者迦多衍尼子造？",
    "input": "",
    "output": "由彼尊者受持演说广令流布。是故此论名称归彼。然是佛说。复有说者。此论即彼尊者迦多衍尼子造。（阿毘达磨发智大毘婆沙论序）"
  },
  {
    "instruction": "岂不前言以一切种所知法性甚深微妙。非佛世尊一切智者谁能究竟等觉开示。云何彼尊者能造此论耶？",
    "input": "",
    "output": "以彼尊者亦有微妙甚深猛利善巧觉慧。善知诸法自相共相。通达文义及前后际。善解三藏离三界染成就三明。具六神通及八解脱。得无碍解。获妙愿智。曾于过去五百佛所。积修梵行发弘誓愿。我于未来释迦牟尼佛般涅槃后造阿毘达磨。故如是说。一切如来应正等觉弟子众中。法尔皆有二大论师任持正法。若在世时如尊者舍利子。若般涅槃后如尊者迦多衍尼子。故彼尊者以愿智力观法所益而造此论。（阿毘达磨发智大毘婆沙论序）"
  },
  {
    "instruction": "若尔佛说阿毘达磨。何者是耶？",
    "input": "",
    "output": "世尊在世于处处方邑。为诸有情以种种论道。分别演说阿毘达磨。佛涅槃后或在世时。诸圣弟子以妙愿智。随顺纂集别为部类。是故尊者迦多衍尼子佛去世后。亦以妙愿智随顺纂集造发智论。谓于佛说诸论道中安立章门。摽举略颂造别纳息制总蕴名。谓集种种异相论道。制为杂蕴。集结论道制为结蕴。集智论道制为智蕴。集业论道制为业蕴。集大种论道制为大种蕴。集根论道制为根蕴。集定论道。制为定蕴。集见论道制为见蕴。犹如一切邬拕南颂。皆是佛说。谓佛世尊于处处方邑。为种种有情随宜宣说。佛去世后大德法救。展转得闻随顺纂集制立品名。谓集无常颂立为无常品。乃至集梵志颂立为梵志品。此亦如是。阿毘达磨本是佛说。亦是尊者随顺纂集。又若佛说若弟子说不违法性。世尊皆许苾刍受持。故彼尊者展转得闻。或愿智力观察纂集。为令正法久住世故制造此论。（阿毘达磨发智大毘婆沙论序）"
  },
  {
    "instruction": "复次诸佛出世皆说三藏？",
    "input": "",
    "output": "谓素怛缆。毘㮈耶。阿毘达磨。如是三藏有何差别。或有说者。无有差别。所以者何。一切佛教从一智海之所生故。随一觉池之所出故。等力无畏所摄受故。同一大悲所等起故。复有说者。亦有差别。且名即差别。谓此名素怛缆。此名毘㮈耶。此名阿毘达磨。复次依处亦有差别。谓若依增上心论道是素怛缆。若依增上戒论道是毘㮈耶。若依增上慧论道是阿毘达磨。（阿毘达磨发智大毘婆沙论序）"
  },
  {
    "instruction": "于一切中一切可得。谓素怛缆中亦有依增上戒增上慧论道。毘㮈耶中亦有依增上心增上慧论道。阿毘达磨中亦有依增上心增上戒论道。如是三藏应无差别？",
    "input": "",
    "output": "依增胜说。谓素怛缆中依增上心论道增胜。毘㮈耶中依增上戒论道增胜。阿毘达磨中依增上慧论道增胜。有作是说。素怛缆中依增上心论道是素怛缆。依增上戒论道即毘㮈耶。依增上慧论道即阿毘达磨。毘㮈耶中依增上戒论道是毘㮈耶。依增上心论道即素怛缆。依增上慧论道即阿毘达磨。阿毘达磨中依增上慧论道是阿毘达磨。依增上心论道即素怛缆。依增上戒论道即毘㮈耶。故由依处亦有差别。复次所显亦有差别。谓素怛缆次第所显。谓素怛缆中应求次第。何故世尊此品无间宣说彼品若毘㮈耶缘起所显谓毘㮈耶中。应求缘起。世尊依何缘起制立彼彼学处。阿毘达磨性相所显。谓阿毘达磨中应求诸法真实性相。不应求彼次第缘起。或前或后或无缘起俱无过失。复次等流亦有差别。谓素怛缆是力等流。毘㮈耶是大悲等流。阿毘达磨是无畏等流。复次所说亦有差别。谓种种杂说是素怛缆。说诸学处是毘㮈耶。分别诸法自相共相是阿毘达磨。（阿毘达磨发智大毘婆沙论序）"
  },
  {
    "instruction": "问何故尊者造此论耶？",
    "input": "",
    "output": "为饶益他故。谓彼尊者作是思惟。云何当令诸有情类于佛圣教无倒受持。精进思惟筹量观察。由此无量烦恼恶行不现在前。便得悟入甚深法性。故造斯论。譬如有人为饶益他故于黑暗处然大明灯。令有目者见种种色。尊者亦尔为饶益他于佛灭后制造此论。令有智者入深法性。又如诸佛为饶益他。开示演说十二分教。一契经二应颂三记别四讽颂五自说六缘起七譬喻八本事九本生十方广十一希法十二论议。所以者何。诸有情类。虽有因力若无缘力而觉发者。终不能修胜进之行。要遇缘力乃能修行。譬如池中虽有种种嗢钵罗等众妙莲华。若日月光不照触者。则不开发出种种香。要日月光之所照触。乃得随类开发出香。又如暗中有种种物。若无灯照终不可见。要假灯照乃得见之。有情亦尔。虽有因力若无缘力。广说如前。如有颂言。（阿毘达磨发智大毘婆沙论序）"
  },
  {
    "instruction": "问阿毘达磨。自性云何？",
    "input": "",
    "output": "无漏慧根。以为自性。一界一处一蕴所摄。一界者谓法界。一处者谓法处。一蕴者谓行蕴。若兼相应及取。随转三界二处五蕴所摄。三界者谓意界法界意识界。二处者谓意处法处。五蕴者谓色蕴乃至识蕴。如契经说。此药叉天于长夜中其心质直无有谄诳。诸有所问皆为了知不为娆乱。我以甚深阿毘达磨恣彼意问。此中何者甚深阿毘达磨。谓无漏慧根。（阿毘达磨发智大毘婆沙论序）"
  },
  {
    "instruction": "又契经说？",
    "input": "",
    "output": "此筏蹉氏及善贤外道并梵寿婆罗门。皆于长夜其性质直无谄无诳。诸有所问皆为了知不为娆乱。我以甚深阿毘达磨恣彼意问。此中何者甚深阿毘达磨。谓无漏慧根。又如佛告西儞迦言。我有甚深阿毘达磨。难见难觉不可寻思非寻思境。唯有微妙聪叡智者。乃能知之。非汝浅智之所能及。所以者何。汝于长夜异见异忍异欲异乐。此中何者甚深阿毘达磨。谓空无我及如实觉。所以者何。以彼外道恒妄计我。空无我性非彼所及。又如佛告邬陀夷言。汝是愚夫盲无慧目。云何乃与上座苾刍共论甚深阿毘达磨。此中何者甚深阿毘达磨。谓灭定退及如实觉。又如佛告阿难陀言。我有甚深阿毘达磨。谓诸缘起。难见难觉不可寻思非寻思境。唯有微妙聪叡智者。乃能知之。此中何者甚深阿毘达磨。谓因缘性及如实觉。又契经说。我有甚深阿毘达磨。谓缘性缘起此处甚深难见难觉。不可寻思非寻思境。唯有微妙聪叡智者。乃能知之。复有甚深阿毘达磨。谓一切依皆永舍离。爱尽离染寂灭涅槃。此最甚深难见难觉。广说如前。此中何者甚深阿毘达磨。谓因缘性及彼寂灭并如实觉。又如佛告阿难陀言。复有甚深阿毘达磨。谓有余法相似甚深我于其中自觉正说。此中何者甚深阿毘达磨。谓诸见趣及如实觉。又契经说。我有甚深阿毘达磨。谓一切法甚深故难见。难见故甚深。此中何者甚深阿毘达磨。谓一切法性及如实觉。虽此等经中随别意趣作种种异说。然阿毘达磨胜义自性唯无漏慧根。即由此故发起世间修所成慧。谓煖顶忍世第一法。以能别观四圣谛故。亦得名为阿毘达磨。又由此故发起殊胜思所成慧。谓不净观持息念等。以能别总观诸蕴故。亦得名为阿毘达磨。又由此故发起殊胜闻所成慧。分别诸法自相共相建立诸法自相共相。害实物愚及所缘愚。以于诸法不增减故。亦得名为阿毘达磨。又由此故发起殊胜生处得慧。以于三藏十二分教能受能持思量观察不谬转故。亦得名为阿毘达磨。复由如是资粮摄持无漏慧根转得明盛。是故亦名阿毘达磨。（阿毘达磨发智大毘婆沙论序）"
  },
  {
    "instruction": "问若阿毘达磨唯无漏慧根为自性者。何故此论复名阿毘达磨？",
    "input": "",
    "output": "阿毘达磨具故亦名阿毘达磨。如处处经中于彼彼具立彼彼名。此亦如是。谓如于乐具立以乐名。如伽他说。（阿毘达磨发智大毘婆沙论序）"
  },
  {
    "instruction": "已说自性？",
    "input": "",
    "output": "所以今当说。以何义故名阿毘达磨。阿毘达磨诸论师言。于诸法相能善决择能极决择故。名阿毘达磨。复次于诸法性能善觉察能善通达故。名阿毘达磨。复次能于诸法现观作证故。名阿毘达磨。复次法性甚深能尽原底故。名阿毘达磨。复次诸圣慧眼由此清净故。名阿毘达磨。复次能善显发幽隐法性故。名阿毘达磨。所知法性无始幽隐。离此无有能显发故。复次所说法性无有乖违故。名阿毘达磨。若有能于阿毘达磨自相共相极善串习。必无有能如法问难。令于法性有少违故。复次能伏一切外道他论故。名阿毘达磨。阿毘达磨诸大论师。邪徒异学无能敌故。尊者世友作如是说。常能决择契经等中诸法性相故。名阿毘达磨。复次于十二支缘起法性善觉了故。名阿毘达磨。复次以能现观四圣谛法故。名阿毘达磨。复次善说修习八圣道法故。名阿毘达磨。复次能证涅槃故。名阿毘达磨。复次能于诸法以无量门数数分别故。名阿毘达磨。大德说曰。于杂染清净系缚解脱流转还灭法。以名身句身文身次第结集安布分别故。名阿毘达磨。脇尊者言。此是究竟慧。此是决断慧。此是胜义慧。此是不谬慧故名阿毘达磨。尊者妙音作如是说。求解脱者修正行时。能为分别所未了义。谓此是苦此是苦因。此是苦灭此是趣灭道。此是加行道。此是无间道。此是解脱道。此是胜进道。此是向道。此是得果。能正分别如是等义故。名阿毘达磨。法密部说。此法增上故。名阿毘达磨。如有颂言。（阿毘达磨发智大毘婆沙论序）"
  },
  {
    "instruction": "问何故此论名发智耶？",
    "input": "",
    "output": "诸胜义智。皆从此发此为初基。故名发智。复次此论应名智安足处。诸胜义智此为根本依此而立。是故名为智安足处。复次诸勇健智此最能发。发勇智缘故名发智。复次诸智彼岸依此能到故名发智。开发诸法自相共相。无有能如此论者故。复次世出世智。皆依此发智之妙门故名发智。（阿毘达磨发智大毘婆沙论序）"
  },
  {
    "instruction": "问此论胜利其相云何？",
    "input": "",
    "output": "随顺解脱断除系缚。顺空无我违我我所。显无我理遮数取趣开觉意息昏迷。遣愚痴生智慧。断疑网与决定。背杂染向清净。诃流转赞还灭。舍生死得涅槃。摧破一切外道邪论。成立一切佛法正论。此论胜利其相如是。（阿毘达磨发智大毘婆沙论序）"
  }
]