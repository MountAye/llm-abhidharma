[
  {
    "instruction": "大种所造处？",
    "input": "",
    "output": "几有见。几无见。（说一切有部发智大毘婆沙论卷第一百二十八）"
  },
  {
    "instruction": "何故不问几有色几无色？",
    "input": "",
    "output": "彼作论者意欲尔故。随彼意欲而造论。但不违法性便不应责有说。所造无无色故。不得问言几有色。几无色问亦无无为。后不应问几有为几无为。答亦不应问。而后问者当知彼是有余之说。有说。欲以种种文种种说。庄严于义令易解故。复次欲以二门二阶二略二明二炬二影二光互相显示。如无所造是无色故不问。如是无所造是无为故亦不应问。如无所造是无为而得问。如是虽无所造是无色亦应问。如是二门互相影示。令知前后问答理通。有余师言。此中分别所造诸色几有见等。既举所造诸色为章。宁复可问几有色等。以诸色言即显有色。色体皆有变碍义故。有彼色义故名有色。非如有衣及有子等。（说一切有部发智大毘婆沙论卷第一百二十八）"
  },
  {
    "instruction": "大种所造处几有见？",
    "input": "",
    "output": "一谓色处。（说一切有部发智大毘婆沙论卷第一百二十八）"
  },
  {
    "instruction": "何故色处名为有见？",
    "input": "",
    "output": "眼根名见有见用故。所见色处有能见眼故名有见。如有主等或复见者。是能显示色处相麁。可相显示在此在彼相状差别。所显示色有能显示故名有见。如有名等。或复见者是诸影像。唯有色处可有影像故名有见。余则不尔。几无见。答八二少分。八者谓眼耳鼻舌身声香味处。二少分者。谓触处法处。虽诸触处皆无见摄。而非一切是所造色。若所造色亦无见者。是此所问余非所问故说少分。法处亦尔。大种所造处几有对。答九一少分。九者谓五内处及外四处。一少分者谓触处。虽诸触处皆有对摄。而非一切是所造色。若所造色亦有对者。是此所问余非所问故说少分。几无对。答一少分谓法处。虽诸法处皆无对摄。而非一切是所造色。若所造色亦无对者。是此所问余非所问故说少分。然有对有三种一障碍有对。谓十色处。二境界有对谓五色根及心心所。三所缘有对。谓心心所。此中说障碍有对非余。（说一切有部发智大毘婆沙论卷第一百二十八）"
  },
  {
    "instruction": "大种所造处几有漏？",
    "input": "",
    "output": "九二少分。九者如前说。二少分者。谓触处法处。虽诸触处皆有漏摄。而非一切是所造色。若所造色亦有漏者。是此所问余非所问故说少分。非诸法处。皆有漏摄。亦非一切是所造色。若所造色亦有漏者。是此所问余非所问故说少分。几无漏。答一少分谓法处。非诸法处皆无漏摄。亦非一切是所造色。若所造色亦无漏者。是此所问余非所问故说少分。（说一切有部发智大毘婆沙论卷第一百二十八）"
  },
  {
    "instruction": "大种所造处几有为？",
    "input": "",
    "output": "九二少分。九者如前说。二少分者。谓触处法处。虽诸触处皆有为摄。而非一切是所造色。若所造色亦有为者。是此所问余非所问故说少分。非诸法处皆有为摄。亦非一切是所造色。若所造色亦有为者。是此所问余非所问故说少分。几无为。答无。彼皆有为故。（说一切有部发智大毘婆沙论卷第一百二十八）"
  },
  {
    "instruction": "大种所造处几过去？",
    "input": "",
    "output": "十一少分。谓除意处。虽诸眼处皆所造摄。而非一切皆在过去。有在未来现在世故。若是所造亦过去者。是此所问余非所问故说少分。耳鼻舌身色声香味处亦尔。非诸触处皆所造摄。亦非一切皆在过去。若是所造亦过去者。是此所问余非所问故说少分。法处亦尔。如说过去。未来现在说亦如是。有数等故。（说一切有部发智大毘婆沙论卷第一百二十八）"
  },
  {
    "instruction": "大种所造处几善？",
    "input": "",
    "output": "三少分。谓色声法处虽诸色处皆所造摄。而非一切皆是善性。若是所造亦善性者。是此所问余非所问故说少分。声处亦尔。非诸法处皆所造摄。亦非一切皆是善性。若是所造亦善性者。是此所问余非所问故说少分。几不善。答三少分如前说。几无记。答七三少分。七者谓五内处及香味处。三少分者。谓色声触处。虽诸色处皆所造摄。而非一切皆是无记。若是所造亦无记者。是此所问余非所问故说少分。声处亦尔。虽诸触处皆无记摄。而非一切皆是所造。若是无记亦所造者。是此所问余非所问故说少分。（说一切有部发智大毘婆沙论卷第一百二十八）"
  },
  {
    "instruction": "大种所造处几欲界系？",
    "input": "",
    "output": "二九少分。二者谓香味处。九少分者。谓五内处。及色声触法处。虽诸眼处皆所造摄。而非一切皆欲界系。若是所造亦欲界系者。是此所问余非所问故说少分。耳鼻舌身色声处亦尔。非诸触处皆所造摄。亦非一切皆欲界系。若是所造亦欲界系者。是此所问余非所问故说少分。法处亦尔。几色界系。答九少分如前说。几无色界系。答无。彼无色故。（说一切有部发智大毘婆沙论卷第一百二十八）"
  },
  {
    "instruction": "大种所造处几学？",
    "input": "",
    "output": "一少分。谓法处。非诸法处皆学所摄。亦非一切皆是所造。若是所造亦学摄者。是此所问余非所问故说少分。几无学。答一少分如前说。几非学非无学。答九二少分。九者谓内五处。及外四处。二少分者。谓触处法处。虽诸触处皆非学非无学摄。而非一切皆是所造。若是非学非无学亦所造者。是此所问余非所问故说少分。非诸法处皆非学非无学摄。亦非一切皆是所造。若是非学非无学。亦所造者。是此所问余非所问故说少分。（说一切有部发智大毘婆沙论卷第一百二十八）"
  },
  {
    "instruction": "大种所造处几见所断？",
    "input": "",
    "output": "无。必无诸色见所断故。几修所断。答九二少分。九者如前说。二少分者。谓触处法处。虽诸触处皆修所断摄。而非一切皆是所造。若修所断亦所造者。是此所问余非所问故说少分。非诸法处皆修所断摄。亦非一切皆是所造。若修所断亦所造者。是此所问余非所问故说少分。几不断。答一少分。谓法处。非诸法处皆不断摄。亦非一切皆是所造。若是所造亦不断者。是此所问余非所问故说少分。（说一切有部发智大毘婆沙论卷第一百二十八）"
  },
  {
    "instruction": "若成就大种彼所造色耶？",
    "input": "",
    "output": "诸成就大种。彼成就所造色。有成就所造色非大种。谓诸圣者生无色界。谁成就大种及所造色。谓欲色界一切有情。此则总说。若别说者。或有有情。成多大种及多造色。或有有情。成少大种及少造色。成多大种及多造色者。如大海中有诸有情所得身形。或百二百三百四百五六七百逾缮那量。如曷逻呼阿素洛王所得身形其量广大。如色究竟所得身形。一万六千逾缮那量。成少大种及少造色者。犹如蚊蠛水中虫等。乃至极细非人眼境。（说一切有部发智大毘婆沙论卷第一百二十八）"
  },
  {
    "instruction": "何故圣者生无色界。唯成就造色非大种耶？",
    "input": "",
    "output": "彼界无色。又不成就他界大种。以有漏法越地舍故。造色不尔通无漏故异地成就。无有圣者不成就无漏戒。是故圣生彼界唯成就造色。于中学成就学随转色。无学成就无学随转色。（说一切有部发智大毘婆沙论卷第一百二十八）"
  },
  {
    "instruction": "若不成就大种。彼所造色耶？",
    "input": "",
    "output": "诸不成就所造色。彼不成就大种。有不成就大种非所造色。谓诸圣者生无色界。谁不成就所造色及大种。谓生无色界一切异生。彼界无有一切色故。又不成就下界色故有漏诸色生上失故。无漏诸色彼未得故。（说一切有部发智大毘婆沙论卷第一百二十八）"
  },
  {
    "instruction": "顺前句中何所不摄。而复须立顺后句耶？",
    "input": "",
    "output": "顺前句中唯摄欲色界一切有情。及摄无色界一切圣者。未摄无色界一切异生。为欲摄彼故复立顺后句。（说一切有部发智大毘婆沙论卷第一百二十八）"
  },
  {
    "instruction": "若成就大种彼善色耶？",
    "input": "",
    "output": "应作四句。有成就大种非善色。谓处卵㲉。若诸异生住胎藏中。若生欲界住不律仪。及非律仪非不律仪。无善身语表。设有而失。彼处卵㲉。住胎异生前生所有表无表色。由失所依众同分故一切已舍。今于此位未能起表。又无入定理故。不成就一切善色。（说一切有部发智大毘婆沙论卷第一百二十八）"
  },
  {
    "instruction": "何故此位未能起表？",
    "input": "",
    "output": "以所依身极羸弱故。要身强盛能起表业。又此位心极微劣故。心麁胜者能发表业。又此位心内门转故。心外门转能起表业。又此位中胎卵迫迮尚不能动。况能起表。然有时胎动转者。此由风力非心所为。表业必由心力所起。（说一切有部发智大毘婆沙论卷第一百二十八）"
  },
  {
    "instruction": "何缘此位无入定理耶？",
    "input": "",
    "output": "此位身心俱羸劣故。又无入定加行缘故。得忍异生命终舍忍。如前业蕴已广决择。四生广说亦如业蕴。若生欲界住不律仪及非律仪非不律仪无善身语表者。谓睡眠醉闷。及舍加行不求起表。设有而失者。谓由三缘故失。一意乐息。二舍加行。三限势过。此亦如业蕴广说。有成就善色非大种。谓诸圣者生无色界。是圣者故成就善色生无色故。不成就大种。彼诸圣者通学无学。学成学善色。无学成无学善色。有成就大种亦善色。谓诸圣者住胎藏中。若生欲界住律仪。若住不律仪。及非律仪非不律仪。现有善身语表。或先有不失。若生色界住胎圣者。定成有漏无漏无表道力强故。若生欲界住律仪者。谓随所应住三律仪。住不律仪及非律仪非不律仪。现有善身语表者。谓不睡眠。不醉。不闷。不舍加行。求起表业。或先有不失者。谓三缘故如前说。若生色界者彼定成就静虑律仪故。有善色有非成就大种及善色。谓诸异生生无色界。生无色故不成大种。有漏善色越界舍故。无漏善色彼未得故若成就大种彼不善色耶。答诸成就不善色。彼定成就大种。有成就大种。非不善色。谓处卵㲉及住胎藏。若生欲界住律仪。及非律仪非不律仪。无不善身语表。设有而失。若生色界。谓若成就不善色者定在欲界。无在欲界不成大种必有身故。由此得为顺后句。答释余文句准上应知。（说一切有部发智大毘婆沙论卷第一百二十八）"
  }
]