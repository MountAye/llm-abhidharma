[
  {
    "instruction": "有五不还？",
    "input": "",
    "output": "谓中般涅槃。生般涅槃。有行般涅槃。无行般涅槃。上流往色究竟。为五摄一切。为一切摄五耶。如是等章及解章义既领会已应广分别。（说一切有部发智大毘婆沙论卷第一百七十四）"
  },
  {
    "instruction": "何故作此论？",
    "input": "",
    "output": "为欲分别契经义故。如契经说有五不还。谓中般涅槃。乃至广说。彼经虽作是说。而不明为五摄一切。为一切摄五。亦未曾显胜劣差别。今欲具明故作斯论。（说一切有部发智大毘婆沙论卷第一百七十四）"
  },
  {
    "instruction": "为五摄一切一切摄五耶？",
    "input": "",
    "output": "一切摄五。非五摄一切。不摄何等。谓现法般涅槃。及往无色不还。此中一切多非五故。一切摄五非五摄一切。犹如大器覆于小器非小器覆大。一切者谓七不还即前五。并现法般涅槃。及往无色不还。于中后二非五所摄故名为多。（说一切有部发智大毘婆沙论卷第一百七十四）"
  },
  {
    "instruction": "亦有不定般涅槃者。谓或于欲界而般涅槃。或于色界而般涅槃。或于无色界而般涅槃。此中何故不说？",
    "input": "",
    "output": "应说而不说者当知此义有余。复次彼即摄在七不还中故不别说。谓彼若在欲界般者。即现法般涅槃摄。色界般者即五不还摄。无色界般者即往无色不还摄。（说一切有部发智大毘婆沙论卷第一百七十四）"
  },
  {
    "instruction": "亦有转生般涅槃者。谓彼或从极七返有。或从家家。或从一来。或从一间得不还果。彼得果已必于此生得般涅槃。彼非现法般涅槃。以契经说云何现法般涅槃。谓即此生得预流果。进断余结得一来不还阿罗汉果。由此因缘转生般者非七所摄。此中何故不说？",
    "input": "",
    "output": "应说而不说者当知有余。复次彼由厌受生故得不还果已。未经几时即般涅槃。于其中间时极促故。不容建立是以不说。复次彼亦摄在现法般涅槃中故不别说。以依此生得不还果。即于此生般涅槃故。（说一切有部发智大毘婆沙论卷第一百七十四）"
  },
  {
    "instruction": "复次集异门说。有五种不还补特伽罗。谓中般涅槃。乃至上流往色究竟。云何中般涅槃。谓有补特伽罗前生中于五顺下分结已断已遍知。于五顺上分结未断未遍知。造作增长顺起有受业。不造作增长顺生有受业。从彼命终起色界中有。即住彼中有得如是种类无漏道。由此道力进断余结。于无余依涅槃界而般涅槃。是名中般涅槃问何故名中般涅槃？",
    "input": "",
    "output": "此补特伽罗已过欲界。未到色界住彼中有而般涅槃故名中般涅槃。复次此补特伽罗利根软烦恼故。能于中有而般涅槃故名中般涅槃。复次此补特伽罗先得有心。有心无间得学心。学心无间得无学心。无学心无间得非学非无学心。即住彼心而般涅槃故名中般涅槃。（说一切有部发智大毘婆沙论卷第一百七十四）"
  },
  {
    "instruction": "此言欲差别谁？",
    "input": "",
    "output": "欲差别余圣者。谓余圣者学心无间或起无学心。或起非学非无学心。此则不尔学心无间必起无学心。余圣者非学非无学心无间或般涅槃。或更起无学心。此则不尔。非学非无学心无间定般涅槃。以余圣者数起圣道现在前。此不数起故。（说一切有部发智大毘婆沙论卷第一百七十四）"
  },
  {
    "instruction": "云何生般涅槃？",
    "input": "",
    "output": "谓有补特伽罗。前生中于五顺下分结已断已遍知。于五顺上分结未断未遍知。造作增长顺起有受业。顺生有受业。从彼命终起色界中有生色界天。生已未久得如是种类无漏道。由此道力进断余结。于有余依般涅槃界而般涅槃。是名生般涅槃。（说一切有部发智大毘婆沙论卷第一百七十四）"
  },
  {
    "instruction": "何故名生般涅槃？",
    "input": "",
    "output": "此补特伽罗。生彼未久得阿罗汉果而般涅槃。故名生般涅槃。复次此补特伽罗。生彼未久得阿罗汉果。尽其寿量方般涅槃。故名生般涅槃。（说一切有部发智大毘婆沙论卷第一百七十四）"
  },
  {
    "instruction": "若彼尽寿方般涅槃者。何故名生般涅槃？",
    "input": "",
    "output": "依烦恼涅槃说。非蕴涅槃故无过。云何有行般涅槃。谓有补特伽罗前生中依有行道恒时作意。依不息加行三摩地。于五顺下分结已断已遍知。于五顺上分结未断未遍知。造作增长顺起有受业。顺生有受业。从彼命终起色界中有生色界天。生已多时。复依有行道。恒时作意。依不息加行三摩地进断余结。于有余依般涅槃界而般涅槃。是名有行般涅槃。（说一切有部发智大毘婆沙论卷第一百七十四）"
  },
  {
    "instruction": "何故名有行般涅槃？",
    "input": "",
    "output": "此补特伽罗由有行道。断余烦恼而般涅槃。故名有行般涅槃。复次此补特伽罗由有行道得阿罗汉果。尽其寿量而般涅槃。故名有行般涅槃。复次此补特伽罗依有为缘道。进断余结而般涅槃。故名有行般涅槃。云何无行般涅槃。谓有补特伽罗前生中依无行道不恒时作意。依止息加行三摩地。于五顺下分结已断已遍知。于五顺上分结未断未遍知。造作增长顺起有受业。顺生有受业。从彼命终起色界中有生色界天。生已多时。复依无行道不恒时作意。依止息加行三摩地进断余结。于有余依般涅槃界而般涅槃。是名无行般涅槃。（说一切有部发智大毘婆沙论卷第一百七十四）"
  },
  {
    "instruction": "何故名无行般涅槃？",
    "input": "",
    "output": "此补特伽罗由无行道。断余烦恼而般涅槃。故名无行般涅槃。复次此补特伽罗由无行道得阿罗汉果。尽其寿量而般涅槃。故名无行般涅槃。复次此补特伽罗依无为缘道。进断余结而般涅槃。故名无行般涅槃。云何上流往色究竟。谓有补特伽罗前生中于五顺下分结已断已遍知。于五顺上分结未断未遍知。得世俗四静虑。将命终时退上三静虑住初静虑。由即彼爱及彼地造作增长顺起有受业。顺生有受业。故从彼命终起色界中有生梵众天。生已复能入世俗第二静虑。由即彼爱及彼地。造作增长顺起有受业。顺生有受业故。从彼命终生极光净天。生已复能入世俗第三静虑。由即彼爱乃至从彼命终生遍净天。生已复能入世俗第四静虑。由即彼爱乃至从彼命终生广果天。生已复能起下品杂修世俗第四静虑。由即彼爱乃至从彼命终生无烦天。如是乃至于余四品杂修世俗第四静虑。次第遍起于余四天次第遍生。是名上流往色究竟。（说一切有部发智大毘婆沙论卷第一百七十四）"
  },
  {
    "instruction": "何故名上流往色究竟？",
    "input": "",
    "output": "流有二种。一生死爱。二后有业。此补特伽罗于二种流并未断未遍知。由此为缘及为因故。上行上随行。上往上随往。上受上随受。上流上随流。故名上流往色究竟。复次此补特伽罗不下行唯胜进行得转上转妙转胜定。及生入彼定受彼生。故名上流往色究竟。复次此补特伽罗上流上生令上生相续故名上流。（说一切有部发智大毘婆沙论卷第一百七十四）"
  },
  {
    "instruction": "异生亦有上流上生令上生相续。何故不名上流耶？",
    "input": "",
    "output": "若唯上流不下流者名为上流。异生上流亦下流故不名上流。有说。若上流遍一切处无碍者名为上流。异生不能遍一切处无碍故不名上流。彼于净居则有碍故。（说一切有部发智大毘婆沙论卷第一百七十四）"
  },
  {
    "instruction": "圣者上流亦于二处有碍。谓大梵王及无想处。何故得名上流？",
    "input": "",
    "output": "彼无别处即梵辅广果二处摄故。犹得名为遍一切处。有说。若上流能越界得果。永断顺五下分结者说名上流。异生虽能越界而不得果。亦不永断顺五下分结故不名上流。有说。具三种流者说名上流。谓业烦恼及与圣道。异生唯有业烦恼流无圣道流是以不名上流。（说一切有部发智大毘婆沙论卷第一百七十四）"
  },
  {
    "instruction": "复次上流有二种？",
    "input": "",
    "output": "一行色界。二行无色界。行色界者乃至色究竟天。行无色界者乃至非想非非想天。又行色界者有杂修静虑。行无色界者无杂修静虑。复次上流有三种。一全超二半超三一切处殁。全超者谓欲界殁生梵众天。梵众天殁生色究竟。或生非想非非想处而般涅槃。半超者谓欲界殁生梵众天。梵众天殁于上一切天处或更生一处或二或三或四或五。乃至或唯超一处遍生余处然后生色究竟。或生非想非非想处而般涅槃。一切处殁者谓欲界殁生梵众天。梵众天殁生梵先行天如是次第生上诸处乃至生广果天。从此以上有二路别。一入净居。二入无色。入净居者广果天殁生无烦天。次第乃至生色究竟而般涅槃。入无色者广果天殁生空无边处。次第乃至生非想非非想处而般涅槃。如一切处殁有二路别。应知全超半超亦尔。（说一切有部发智大毘婆沙论卷第一百七十四）"
  },
  {
    "instruction": "何等上流入净居。何等上流入无色？",
    "input": "",
    "output": "有二上流谓毘钵舍那行奢摩他行。毘钵舍那行者入净居。奢摩他行者入无色。复次有二上流谓乐胜定及乐胜生。乐胜定者入净居。乐胜生者入无色。复次有二上流谓乐决择及乐寂静。乐决择者入净居。乐寂静者入无色。复次有二上流谓杂修不杂修。杂修者入净居。不杂修者入无色。又一切处殁上流有来所显非去。有去所显非来。有来所显亦去所显。有来所显非去者。谓生色究竟或非想非非想处。有去所显非来者。谓生梵众天。有来所显亦去所显者。谓生中间诸处。非来所显非去所显者无。（说一切有部发智大毘婆沙论卷第一百七十四）"
  },
  {
    "instruction": "如前说往色究竟者。先得世俗四静虑。后退住初静虑。彼往非想非非想处者。亦先得世俗四无色。后退住初静虑为不耶？",
    "input": "",
    "output": "亦有。如先得世俗四静虑。后退住初静虑命终生梵世。展转乃至生色究竟。如是亦有先得世俗四静虑四无色。后退住初静虑命终生梵世。展转乃至生非想非非想处。但不必须尔。（说一切有部发智大毘婆沙论卷第一百七十四）"
  },
  {
    "instruction": "何故不说彼退初静虑耶？",
    "input": "",
    "output": "无有退初静虑而命终者是以不说。又此中显不还差别彼退初静虑者非复不还是故不说。（说一切有部发智大毘婆沙论卷第一百七十四）"
  },
  {
    "instruction": "如说退住初静虑生梵众天作全超半超。一切处殁上流。彼若退住第二静虑生少光天。退住第三静虑生少净天。退住第四静虑生无云天等。彼亦得作全超半超。一切处殁上流不耶？",
    "input": "",
    "output": "有说不得。以生梵世于上不还所应生处无缺减故。依彼建立全超半超。一切处殁若退生上地处便缺减。故不依彼立全超等。有说。彼亦得名半超以超少分中间处故。有说。亦得具名三种彼说从欲界殁随生何处。即于彼上所应生处亦可施设全超半超一切处殁故。（说一切有部发智大毘婆沙论卷第一百七十四）"
  },
  {
    "instruction": "若不还者欲界殁生无色界亦得作全超等不？",
    "input": "",
    "output": "有说不得。有说。彼亦得名半超。有说。彼亦具名三种此中所以皆如前释。（说一切有部发智大毘婆沙论卷第一百七十四）"
  },
  {
    "instruction": "如往色究竟上流。必先得四静虑退生梵世。然后能往色究竟天。彼往非想非非想处上流。亦必先得四无色退生梵世。然后能往非想非非想处耶？",
    "input": "",
    "output": "不必尔。以生色界不能初起杂修静虑。要欲界时曾起今复重修方能往色究竟。生无色者更无如是殊胜类业。要于欲界曾起今更重修然后能生有顶。是故往有顶者若先得无色而退。若先不得彼欲界殁生梵众天皆能往非想非非想处。（说一切有部发智大毘婆沙论卷第一百七十四）"
  },
  {
    "instruction": "所说上流为但是信胜解。为亦有见至耶？",
    "input": "",
    "output": "若不退上定而上流者此通二种。若退上定而上流者唯信胜解。复次即退上定而上流者亦通二种。（说一切有部发智大毘婆沙论卷第一百七十四）"
  },
  {
    "instruction": "彼见至云何退耶？",
    "input": "",
    "output": "彼非本性见至。但于退后未命终顷从信胜解练根作见至。然后命终而生上界为上流故。（说一切有部发智大毘婆沙论卷第一百七十四）"
  },
  {
    "instruction": "问如色界有中般涅槃欲界亦有耶？",
    "input": "",
    "output": "无。（说一切有部发智大毘婆沙论卷第一百七十四）"
  },
  {
    "instruction": "何故？",
    "input": "",
    "output": "欲界是不定界非修地非离染地多诸过失灾横留难。住本有时尚难得果。况住中有微劣身耶。色界不尔故住中有能般涅槃。复次若住欲界中有般涅槃者则依中有能越三界。然无依中有身能越三界者。复次若住欲界中有般涅槃者。则中有中能断三界烦恼。然无住中有身能断三界烦恼者。复次若住欲界中有般涅槃者则中有中能断不善无记二种烦恼。然无住中有身能断不善无记二种烦恼者。复次若住欲界中有般涅槃者则中有中能证若二若三沙门果。然无住中有身能证若二若三沙门果者。以是义故唯色界有中般涅槃欲界则无。复次中般涅槃必于前生已离欲界染。已离欲界染者必不起欲界中有。故于欲界无中般涅槃。复次欲界烦恼业重。非于中有微劣身中所能除断。复次中有非得不还果所依。但是得阿罗汉果所依。复次欲界中有必不能起圣道现前以劣弱故。色界不尔。由此义故欲界无有中般涅槃。复次中有微劣唯能起自根本地圣道现前非未至等以难起故。若欲界中有般涅槃者则与此相违故必无有。复次欲界有违顺相应烦恼。有外六门烦恼有能引二果烦恼。有无惭无愧相应烦恼。及有忿等种种杂类诸随烦恼。难破难断难越难离。住本有中作大功用。尚难除断况在中有。故无欲界中般涅槃。复次要曾具修九品对治方于中有能般涅槃。欲界中有必未具修九品对治故彼中有不般涅槃。（说一切有部发智大毘婆沙论卷第一百七十四）"
  },
  {
    "instruction": "如欲界殁受色界中有得般涅槃。如是从色界殁受色界中有亦般涅槃不？",
    "input": "",
    "output": "不。所以者何。彼于欲界多苦多障多诸灾横可厌之身极生厌逆。既舍离已起色界中有现在前时。于当所受长时异熟亦生厌患便般涅槃。色界无有如是灾横极可厌事令生厌逆。如于本有有缘碍故不般涅槃。今中有亦尔。故从彼殁所起中有不般涅槃。复次若色界殁即彼中有般涅槃者。应亦名上流则五不还便成杂乱。谓彼无有差别因缘。唯欲界殁住中有中般涅槃者名中般涅槃。非色界殁者。又无因缘从彼趣上不名上流。由此过失故彼中有不般涅槃。（说一切有部发智大毘婆沙论卷第一百七十四）"
  },
  {
    "instruction": "若欲界殁起色界中有由厌逆故得涅槃者。何不即于欲界本有得涅槃耶。增厌逆故？",
    "input": "",
    "output": "彼住本有得不还果已起阿罗汉果。加行圆满于未起圣道顷即便命终故。由前势力能于中有进断余结而般涅槃。（说一切有部发智大毘婆沙论卷第一百七十四）"
  },
  {
    "instruction": "彼加行圆满何故不起圣道而便命终？",
    "input": "",
    "output": "彼或寿尽故或业尽故或福尽故或他所害故或为饶益他故。或非意遇恶缘故。不及起圣道而便命终。有说。彼得不还果。已修后加行将圆满时便遭长病。或阙资具。或遇命等诸难因缘未能尽漏从彼展转遂至命终。既得色界中有新蕴诸根大种增上力故。速能引起圣道现前进断余结而般涅槃。（说一切有部发智大毘婆沙论卷第一百七十四）"
  },
  {
    "instruction": "若欲界殁生无色界亦有生般涅槃等不？",
    "input": "",
    "output": "有。以欲界殁生上二界更不再生般涅槃者。随在何处即彼生中皆可建立生等三种二生。以上随在何处皆可建立为上流故。（说一切有部发智大毘婆沙论卷第一百七十四）"
  },
  {
    "instruction": "乐慧上流不至色究竟。乐定上流不至有顶。于下诸处般涅槃者亦得名为乐慧乐定二上流不？",
    "input": "",
    "output": "彼亦随类得二种名。然说乐慧至色究竟。乐定至有顶者依极处说。过此更无行处故。如预流者或名极七返有。而于中间般涅槃者亦得此名彼亦如是问何故圣者于上二界一一生处但受一生于欲界中不如是耶。答欲界是不定界是杂乱地诸烦恼业相陵相杂无分齐法式故。令圣者从下生上上复生下。或于一处而受多生。色无色界是定界非杂乱地。诸烦恼业不相陵杂有分齐法式故。令圣者唯上不下一处一生。（说一切有部发智大毘婆沙论卷第一百七十四）"
  }
]