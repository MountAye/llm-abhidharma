[
  {
    "instruction": "生欲界作色界化？",
    "input": "",
    "output": "乃至广说。（说一切有部发智大毘婆沙论卷第一百三十五）"
  },
  {
    "instruction": "何故作此论？",
    "input": "",
    "output": "欲止他义显己义故。如譬喻者作如是说。诸所化物皆非实有。若实有者云何名化。大德亦言。化非实有。是修所现。如尸起作鬼呪所为。为止如是所说意趣显诸化事皆是实有。由此等缘故作斯论。（说一切有部发智大毘婆沙论卷第一百三十五）"
  },
  {
    "instruction": "生欲界作色界化发色界语。彼身语色何大种所造？",
    "input": "",
    "output": "色界系。生色界作欲界化。发欲界语。彼身语色何大种所造。答欲界系。以有漏所造色皆同分界地大种所造故。然所化身差别有八。谓生欲界作欲界化有二种。一似自身。二似他身。作色界化亦有此二。及生色界作色界化有二种。一似自身。二似他身。作欲界化亦有此二。是谓八。此中但依二种作论。谓生欲界作色界化。及生色界作欲界化似他身者。（说一切有部发智大毘婆沙论卷第一百三十五）"
  },
  {
    "instruction": "何故此中但依二身作论？",
    "input": "",
    "output": "彼作论者意欲尔故。随彼意欲而造论。但令不违法相。不应责其所以。有说。唯此二身微细难见难了。是故偏说。有说。唯此二身最难现前。藉多加行方能起故。有说。此于世间难可信受。谓谁能作他界他身。有说。此二最为希有。谓能化作异界异身。是故偏说。诸变化心总有二种。一欲界系二色界系。或为五。谓欲界四静虑系。或为十二。则十二种能化者心。谓得初静虑果者。乃至得第四静虑果者。各有三种。何等为三。一异生。二有学。三无学。复有说三。一外法异生。二内法异生。三圣者。复有说三。谓三位得。一离染时得。谓离下染得静虑时二得果时得。谓得无学果时。三练根时得。谓转根作见至不动时。或分十四。谓欲界系有四。则四静虑果。初静虑系亦有四。如欲界说。第二静虑系有三。则上三静虑果。第三静虑系有二。则上二静虑果。第四静虑系有一。则第四静虑果。以下地心羸劣故。不能于上地化。或分十五。谓五地系诸变化心。各有上中下品。有说。得五地变化心者各有三类。谓异生等如前说。或复分为四十二种。谓前十四各有上中下品。有说。得十四种变化心者各有三类。谓异生等如前说。（说一切有部发智大毘婆沙论卷第一百三十五）"
  },
  {
    "instruction": "诸作欲界化？",
    "input": "",
    "output": "彼身还似欲界有情。诸作色界化。彼身还似色界有情。（说一切有部发智大毘婆沙论卷第一百三十五）"
  },
  {
    "instruction": "所作化身几处所摄？",
    "input": "",
    "output": "若生欲界作欲界化。自身他身皆四处摄。谓色香味触。作色界化。自身他身皆二处摄。谓色触。若生色界作色界化。自身他身皆二处摄。作欲界化。自身他身皆四处摄。如前说。有说。若作他身则四处摄。若作自身唯二处摄。勿彼成就香味处故。如是说者。虽化香味无成就失。如人衣服严具花香。虽复在身而不成就。（说一切有部发智大毘婆沙论卷第一百三十五）"
  },
  {
    "instruction": "问若生欲界作欲界化初静虑果。作色界化初静虑果。如是二种谁劣谁胜？",
    "input": "",
    "output": "此二运转等无差别。然色界者界胜故胜。（说一切有部发智大毘婆沙论卷第一百三十五）"
  },
  {
    "instruction": "若生欲界作欲界化第二静虑果。作色界化初静虑果。如是二种谁劣谁胜？",
    "input": "",
    "output": "欲界者运转胜。以彼从欲界。乃至第二静虑能往还故。色界者界胜以色界法胜欲界故。（说一切有部发智大毘婆沙论卷第一百三十五）"
  },
  {
    "instruction": "若生欲界作欲界化初静虑果。作色界化第二静虑果。如是二种谁劣谁胜？",
    "input": "",
    "output": "色界者二事胜。一界胜。二运转胜。如说。生欲界作欲色界化。初第二静虑果。相对辨胜劣。如是生欲界作欲色界化。初第三静虑果。初第四静虑果。第二第三静虑果。第二第四静虑果。第三第四静虑果。相对辨胜劣。准前问答如理应思。如生欲界。如是生初静虑。生第二静虑。生第三静虑。随其所应当思广说问如生初静虑者。有能发起身语表心故。令所化身作往来等种种作用。上诸静虑无如是心。化主生彼所化。云何有往来等用。答如生初静虑。以发起表心。令化身转作往来等用。如是生上诸静虑。亦以初静虑发起表心。令所化身起往来等用。如眼识等。有余师说。诸所化。身无往来等种种作用。但默然住由化主力。令彼似有往来等事。如帝网戏非有现有。（说一切有部发智大毘婆沙论卷第一百三十五）"
  },
  {
    "instruction": "化事起时？",
    "input": "",
    "output": "为必有依托方得现耶。为复不尔。有说。化事必有依托。谓必依于木石块等。化主方能作所化事。有余师说。若初起通者所起化事要有所假。若通慧满者。无所依假能起化事。（说一切有部发智大毘婆沙论卷第一百三十五）"
  },
  {
    "instruction": "为一心一化？",
    "input": "",
    "output": "为一心多化。若一心一化。经颂所说当云何通。如说。（说一切有部发智大毘婆沙论卷第一百三十五）"
  },
  {
    "instruction": "若一心多化。施设论说复云何通。如说。神境智证通云何加行。以何方便起神境智证通？",
    "input": "",
    "output": "彼初业者习世俗定令极自在。极自在已起令现前。由现前故于神境通便能引发。从彼乃能随起一化。起一化事尚尔许心。况复多耶有作是说。一心一化。（说一切有部发智大毘婆沙论卷第一百三十五）"
  },
  {
    "instruction": "所引经颂当云何通？",
    "input": "",
    "output": "先以多心祈多化语。后以一心令语俱发。前多心是转。后一心随转。有余师说。一心多化。（说一切有部发智大毘婆沙论卷第一百三十五）"
  },
  {
    "instruction": "彼施设论当云何通？",
    "input": "",
    "output": "若初起通者一心一化。若通慧满者一心多化。（说一切有部发智大毘婆沙论卷第一百三十五）"
  },
  {
    "instruction": "于一心中所起化事？",
    "input": "",
    "output": "为必同类亦异类耶。有说。必同类化。谓作象时不作马等。有说。亦异类化。谓初起通者。一心但能作一类物。若通慧满者。一心能作象等四军。（说一切有部发智大毘婆沙论卷第一百三十五）"
  },
  {
    "instruction": "问已知修所成化事？",
    "input": "",
    "output": "为亦有生得化耶。有说无。以生得势用劣故。但能转变令似异本。有说。亦有。然唯能作自身非余。（说一切有部发智大毘婆沙论卷第一百三十五）"
  },
  {
    "instruction": "若尔云何通经所说。如契经说。有三魔女各各化作多百女身。所谓童女产未产女。中女老女。其数各百。又自化身种种严饰。为惑媚故诣菩萨所。谓菩萨曰。可起沙门。我等今来愿相适事。菩萨不受。寻令彼身作衰老形羞惭而退？",
    "input": "",
    "output": "即依魔女异熟身上。化作前说多百女身。如拘执毛不离拘执。如是说者。生所得心自身他身俱能化作。云何知然。曾闻尊者邬波毱多。端身静虑魔为娆弄。便以花鬘冠尊者顶。尊者出定惊怪念言。此谁所作寻则知此是魔所为。为调彼故则以神力化作三尸。系魔王颈。所谓死蛇死狗死人。于是魔王极怀惭耻。种种方便欲去不能。所系三尸缠遶其颈。转急转臭魔既无聊倍增惶恐。为脱尸故。便陷入地更出腾空。又没大海水中。复入苏迷卢腹尽力摆突终不能去。魔既困弊自度力穷。渐历六天求欲免脱既不能得。往梵宫边请大梵言。唯愿哀愍。解我颈上仙人所辱。梵王告曰。吾不能去。可还归依本系汝者。魔闻此已下赡部洲。五体归诚礼尊者足。白言。大德。唯愿慈悲。赦我前愆去尊所报。尔时尊者邬波毱多徐告魔言。吾知时矣。魔重稽首谢过求哀。请示何时为除所辱。尊者告曰。汝能从今乃至如来圣教未灭更不恼乱诸苾刍不。魔曰。唯然。当如教勅。请更诲示。唯尊所为。尊者复言。向为佛法然有私愿。今欲请为。魔曰。唯命。尊者告曰。佛涅槃后经于百岁我身乃生。如来法身吾今已见。所未见者。谓佛生身。仁今颇能为我现不。魔曰。此事甚易我能为之。愿尊见时勿便致敬。令我获罪。尊者曰尔。则时为魔解去三尸。魔王欢喜谢尊者已。便入林中即自化身作如来像。三十二相八十种好。威光赫奕过千日轮。复更化作诸苾刍众。右舍利子左大目连。尊者阿难持钵随后。又与阿若多憍陈那等千二百五十人俱。如半月形从林而出。时尊者邬波毱多见已欢喜得未曾有。以淳净意如断根树。莫能自持。不觉投身礼魔双足。魔王悚惧寻灭化身。由此故知生所得慧。亦能化作自身他身。（说一切有部发智大毘婆沙论卷第一百三十五）"
  },
  {
    "instruction": "问则彼尊者邬波毱多。于化事中所得自在过俱胝倍胜彼魔王。尊者何缘不自化作。而苦求请魔王作耶？",
    "input": "",
    "output": "于修所成尊者自在。于生得化不及魔王。欲试魔王生得化力。是故请彼化作佛身。有说。修所得化尊者自得不生希有。生所得化尊者不得生希有心。欲寄魔王观生得化。是故求彼令作佛身。有说。尊者深心敬佛。若自化作恐敬心不胜。是以令魔作之。有说。尊者少欲若自化作。恐天人等谓已是佛极加敬养。般涅槃后诸天世人供养悲哀同佛灭度。是以但请魔作。（说一切有部发智大毘婆沙论卷第一百三十五）"
  },
  {
    "instruction": "修得生得二种变化云何差别？",
    "input": "",
    "output": "所化无别。但修得者净速圆妙。非生所得。有说。生得心化唯依自界身。修得心化通依自他界身。（说一切有部发智大毘婆沙论卷第一百三十五）"
  },
  {
    "instruction": "问有留化事不若有者？",
    "input": "",
    "output": "佛何故般涅槃时不留化身。令于灭后住持说法饶益有情。若无者。何故尊者大迦叶波已般涅槃留身久住。曾闻尊者大迦叶波。入王舍城最后乞食。食已未久登鸡足山。山有三峰如仰鸡足。尊者入中结跏趺坐。作诚言曰。愿我此身并纳钵杖久住不坏。乃至经于五十七俱胝六十百千岁。慈氏如来应正等觉。出现世时施作佛事。发此愿已寻般涅槃。时彼三峰便合成一。掩蔽尊者俨然而住。及慈氏佛出现世时。将无量人天至此山上。告诸众曰。汝等欲见释迦牟尼佛杜多功德弟子众中第一大弟子迦叶波不。举众咸曰。我等欲见。慈氏如来则以右手抚鸡足山顶。应时峰坼还为三分。时迦叶波将纳钵杖。从中而出上升虚空。无量天人覩斯神变。叹未曾有其心调柔。慈氏世尊如应说法皆得见谛。若无留化如此之事云何有耶。有说。有留化事。（说一切有部发智大毘婆沙论卷第一百三十五）"
  },
  {
    "instruction": "若尔世尊何故不留化身至涅槃后住持说法？",
    "input": "",
    "output": "所应作者已究竟故。谓佛所应度皆已度讫。所未度者圣弟子度之。有说。无留化事。（说一切有部发智大毘婆沙论卷第一百三十五）"
  },
  {
    "instruction": "若尔迦叶波事云何得有？",
    "input": "",
    "output": "诸信敬天神所任持故。有说。迦叶波尔时未般涅槃。慈氏佛时方取灭度。此不应理。宁可说无不说彼默然多时虚住。如是说者。有留化事。是故大迦叶波已入涅槃。（说一切有部发智大毘婆沙论卷第一百三十五）"
  },
  {
    "instruction": "经说？",
    "input": "",
    "output": "一时作双示导。谓身下出火身上出水。身下出水身上出火。此为一心为二心作。若一心作。云何一心有相违二果。若二心作。云何一时有二心俱起。有说。一心所作。（说一切有部发智大毘婆沙论卷第一百三十五）"
  },
  {
    "instruction": "云何一心有相违二果？",
    "input": "",
    "output": "先以二心别祈水火。后住一心令其俱发。前二心是转。后一心随转。有说。二心所作。（说一切有部发智大毘婆沙论卷第一百三十五）"
  },
  {
    "instruction": "云何一时有二心俱起？",
    "input": "",
    "output": "由胜定力水火二心速疾回转。似俱时发。如物㩌子。左手放光右手随言分僧卧具。若时发表无容放光。若时放光无容发表。由胜定力光表二心速疾回转。似俱时发。水火二心应知亦尔施设论说。佛于一时化作化佛。身真金色相好庄严。世尊语时化身亦语。化身语时世尊亦语。弟子一时作化弟子。剃除须发著僧伽胝。弟子语时所化便默。所化语时弟子便默。所以者何。佛于心定俱得自在。入出速疾不舍所缘。发自语已便发化语。发化语已复发自语。以极速故似俱时发。弟子心定非极自在。入出迟缓数舍所缘。发自语已发于化语。化语起时自语已灭。发化语。已复发自语。自语起时化语已灭。非极速故觉知前后。（说一切有部发智大毘婆沙论卷第一百三十五）"
  },
  {
    "instruction": "诸大声闻亦能如是。世尊于此有何不共？",
    "input": "",
    "output": "佛以一心能发二语。谓自及化。自语已化则语。化语已自则语。极迅速故非俱谓俱。声闻一心亦发二语。谓自及化。自语灭已化乃语。化语灭已自乃语。非极迅速故非俱觉非俱。又佛世尊于诸智境皆得自在。非诸声闻。故佛此中亦有不共。（说一切有部发智大毘婆沙论卷第一百三十五）"
  },
  {
    "instruction": "彼复翻说佛于一时化作化佛？",
    "input": "",
    "output": "身真金色相好庄严。世尊语时所化便默。所化语时世尊便默。弟子一时作化弟子。剃除须发著僧伽胝。弟子语时所化亦语。所化语时弟子亦语。（说一切有部发智大毘婆沙论卷第一百三十五）"
  },
  {
    "instruction": "诸大声闻亦能如是。世尊于此有何不共？",
    "input": "",
    "output": "佛于心定俱得自在。入出速疾不舍所缘。能以一心发于二语。谓自及化。于中欲令语者便语。不令语者便默。声闻心定非极自在。入出迟缓数舍所缘。虽能一心发于二语。谓自及化。然于其中欲令一语第二亦语。欲令一默第二亦默。不能令其一默一语。又佛世尊于诸智境皆得自在非诸声闻。故佛此中亦有不共。（说一切有部发智大毘婆沙论卷第一百三十五）"
  },
  {
    "instruction": "问颇有变化心一刹那顷断而不得。得而不断俱不俱耶？",
    "input": "",
    "output": "有。谓离欲染最后无间道时。于变化心有此四句。断而不得者。谓欲界系上三静虑果。得而不断者。谓初静虑系初静虑果。亦断亦得者。谓欲界系初静虑果。不断不得者。谓初静虑系上三静虑果。第二静虑系上三静虑果。第三静虑系上二静虑果。第四静虑系第四静虑果。如离欲界染最后无间道作四句。如是离初静虑染最后无间道。乃至离第三静虑染最后无间道。随其所应各有四句。（说一切有部发智大毘婆沙论卷第一百三十五）"
  },
  {
    "instruction": "问诸化皆灭耶？",
    "input": "",
    "output": "修得化灭。生得化有灭不灭。谓天龙药叉等自身化时。有异色等起。此于后时异色等灭。而自身在。又作他身者灭。作自身者有灭不灭。若变化他有情身者如自身说。（说一切有部发智大毘婆沙论卷第一百三十五）"
  },
  {
    "instruction": "诸化所食谁腹中消？",
    "input": "",
    "output": "此若化主所须。所宜食者即化主腹中消。若非化主所须所宜食者。如草木等聚置一处。若化他有情令饮食者。随化主意有消不消。（说一切有部发智大毘婆沙论卷第一百三十五）"
  },
  {
    "instruction": "问化身由何出烟焰等？",
    "input": "",
    "output": "由化主力。谓诸化主欲于是处起烟起焰。起烟焰峰。起烟焰舍。则于是处烟焰等起。（说一切有部发智大毘婆沙论卷第一百三十五）"
  },
  {
    "instruction": "由何化身有烧者有不烧者。复以何故有烧身不烧衣。烧衣不烧身。俱不俱耶？",
    "input": "",
    "output": "由化主力。谓诸化者随意所欲。或烧不烧。（说一切有部发智大毘婆沙论卷第一百三十五）"
  },
  {
    "instruction": "如契经说？",
    "input": "",
    "output": "尊者达腊婆末罗子。以神通力上升虚空火界焚身无余灰烬。（说一切有部发智大毘婆沙论卷第一百三十五）"
  },
  {
    "instruction": "彼尊者火焚身时？",
    "input": "",
    "output": "为涅槃前。为涅槃后答诸说有留化者。彼说涅槃后火起焚身。谓彼获得心定自在将取灭度。神力升空于虚空中。化作床座及种种薪。便以愿力入火界定。才发火已则般涅槃。由此焚身令无灰烬。诸说无留化者。彼说命未尽火起焚身。谓彼获得心定自在。将欲灭度神力升空入火等持。令身渐死随无根处火起焚之。乃至最后唯有心命依处。如极细毛端许。乃入涅槃火亦随灭。余毛端量所不烧者由细难知。谓无灰烬。（说一切有部发智大毘婆沙论卷第一百三十五）"
  },
  {
    "instruction": "中有？",
    "input": "",
    "output": "当言有大种无大种耶。乃至广说。（说一切有部发智大毘婆沙论卷第一百三十五）"
  },
  {
    "instruction": "何故次化明中有？",
    "input": "",
    "output": "是作论者意欲尔故。乃至广说。有说。化与中有俱是微细难可了知。有余师说。此二俱是意所成身。有说。此二多诸诽谤。谓譬喻者说。化非实。分别论者拨无中有。前明化是实有。今明中有非无。以是故次化明中有。（说一切有部发智大毘婆沙论卷第一百三十五）"
  },
  {
    "instruction": "世名何法？",
    "input": "",
    "output": "此增语所显行。（说一切有部发智大毘婆沙论卷第一百三十五）"
  },
  {
    "instruction": "何故作此论答为止他宗显自宗故？",
    "input": "",
    "output": "谓譬喻者。分别论师。执世与行其体各别。行体无常。世体是常。诸无常行。行常世时如诸器中果等转易。又如人等历入诸舍。为遮彼执显三世体则是诸行。行无常故世亦无常。由是等缘故作斯论。三世义亦如结蕴广说。（说一切有部发智大毘婆沙论卷第一百三十五）"
  },
  {
    "instruction": "劫名何法？",
    "input": "",
    "output": "此增语所显半月月时年。（说一切有部发智大毘婆沙论卷第一百三十五）"
  },
  {
    "instruction": "何故作此论？",
    "input": "",
    "output": "为释经故。如契经说。有一苾刍来诣佛所。顶礼双足却住一面。白世尊言。佛恒说劫。此为何量。佛言。苾刍。劫量长远非百千等岁数可知。苾刍复言。有譬喻不。世尊言有。今为汝说。如近城邑有全段石山。纵广高量各逾缮那。迦尸细缕百年一拂。山已磨灭此劫未终。苾刍当知。汝等长夜经此劫数无量百千。在于地狱傍生鬼趣。及人天中。受诸剧苦生死轮转未有尽期。何得安然不求解脱。彼经则是此论所依经。虽说劫未分别劫体是何今欲分别故作斯论。（说一切有部发智大毘婆沙论卷第一百三十五）"
  },
  {
    "instruction": "何故但说半月月时年为劫。不说刹那腊缚牟呼栗多昼夜以为劫耶？",
    "input": "",
    "output": "应说而不说者。当知此义有余。有说。此中举麁摄细。谓刹那等细。半月月等麁。若说麁当知已说细。由积细时为麁时故。有说。此中举近摄远。谓劫近为半月等所成。半月等复为刹那等成故。说近时亦已说远。（说一切有部发智大毘婆沙论卷第一百三十五）"
  },
  {
    "instruction": "劫有三种？",
    "input": "",
    "output": "一中间劫。二成坏劫。三大劫。中间劫复有三种。一减劫。二增劫。三增减劫。减者从人寿无量。岁减至十岁。增者从人寿十岁增至八万岁。增减者从人寿十岁增至八万岁。复从八万岁减至十岁。此中一减一增十八增减。有二十中间劫经二十中劫世间成。二十中劫成已住。此合名成劫。经二十中劫世间坏。二十中劫坏已空。此合名坏劫。总八十中劫合名大劫。成已住中二十中劫初一唯减。后一唯增。中间十八亦增亦减。（说一切有部发智大毘婆沙论卷第一百三十五）"
  },
  {
    "instruction": "此三谁最久？",
    "input": "",
    "output": "有说。减劫最久。增劫为中。增减最促。谓身有光时所经时久非身光灭。乃至于今食地味时所经时久非地味灭。乃至于今食地饼时所经时久非地饼尽。乃至于今食林藤时所经时久非从彼尽。乃至于今食自然稻时。所经时久非从彼尽。乃至于今。故此减劫时最为久。如是说者。初减后增中间十八。此二十劫其量皆等。唯于减时佛出于世。于唯增时轮王出世。于增减时独觉出世。（说一切有部发智大毘婆沙论卷第一百三十五）"
  },
  {
    "instruction": "问施设论说。人中四洲由日月轮以辨昼夜。欲天昼夜云何得知？",
    "input": "",
    "output": "因相故知。谓彼天上若时钵特摩花合。殟钵罗花开。众鸟希鸣。凉风疾起。少欣游戏。多乐睡眠。当知尔时说名为夜。若时殟钵罗花合。钵特摩花开。众鸟和鸣。微风徐起。多欣游戏。少欲睡眠。当知尔时说名为昼。（说一切有部发智大毘婆沙论卷第一百三十五）"
  }
]