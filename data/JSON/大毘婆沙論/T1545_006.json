[
  {
    "instruction": "云何顶？",
    "input": "",
    "output": "于佛法僧生小量信。（说一切有部发智大毘婆沙论卷第六）"
  },
  {
    "instruction": "何故名顶？",
    "input": "",
    "output": "如山顶故。谓如山顶人不久住。若无诸难便过此山。更至余山。若有诸难即还退下。如是行者。至顶位中必不久住。若无诸难便进至忍。若有诸难还退住煖。有说此应名为下。顶以在最下。顺决择分。煖法上故。有说此顶应名为中。以在下煖上忍中故。尊者妙音作如是说。顺决择分总有二种。一欲界系。二色界系。欲界系中。下者名煖。上者名顶。色界系中。下者名忍。上者名世第一法。此于欲界顺决择分中胜故名顶。彼不应作是说此四皆是。定地修地。行圣行相。色界法故。应作是说。顺决择分总有二种。一可退二不可退。可退中下者名煖。上者名顶不可退中。下者名忍。上者名世第一法。此于可退顺决择分中胜故名顶。（说一切有部发智大毘婆沙论卷第六）"
  },
  {
    "instruction": "何故此信名小量耶？",
    "input": "",
    "output": "尊者妙音作如是说。欲界名小。以下劣故。此在欲界故名小量。有说此信应名异量。量谓决定信顺印可。故名为量。煖是第一顶是第二。此异于前。故名异量。有说此信应名少量以顶位中不久住故。如露悬枝不久停住。应作是说。此顶但应名小量信。在可退位乐观宝故。此中于佛僧生小量信者。说缘道谛信。于法生小量信者。说缘灭谛信。（说一切有部发智大毘婆沙论卷第六）"
  },
  {
    "instruction": "此顶善根具以十六行相。缘四圣谛。何故此中但说缘灭道谛非苦集耶？",
    "input": "",
    "output": "依胜说故。谓四谛中灭道是胜出生死故。复次灭道二谛清净无垢离过微妙。是可信事。是生信处。是所归依。是故偏说。复次灭道二谛。非唯可信亦是可求。难可证得极可欣故。苦集不尔是故不说。复次为受化者生信乐故。若佛为彼说苦集谛。便作是念。我无始来。为此鄙劣。烦恼恶行。及所得果。扰乱逼迫。宁可信乐。若说灭道。便深信乐。不欲舍离。故于此中。偏说灭道。有说于佛僧。生小量信者。说缘道谛信。于法生小量信者。说缘三谛信。以顶具缘四圣谛故。（说一切有部发智大毘婆沙论卷第六）"
  },
  {
    "instruction": "缘灭道谛可尔。是可信事。是生信处。是所归依。应信乐故。缘苦集谛云何可尔。烦恼恶行及所得果。犹如粪秽深可厌患。不应于中生信乐故？",
    "input": "",
    "output": "信有二种。一者信可。二者信乐。于灭道谛具二种信。于苦集谛虽无信乐。而有信可。故缘苦集亦生于信。如人掘地求水宝等。具二种信。一者信可。谓信地中有水宝等故。二者信乐。谓信水等是可欣乐故。脇尊者言。为厌患苦集故。称赞灭道。谓此灭道寂静美妙。止息对治下劣鄙秽苦集法故。如人风雨所逼恼故称赞舍宅。故于四谛皆可生信。然于道谛。亦非一切具二种信。谓随信行者。于随法行道具二种信。谓信可彼信乐彼故。随法行者。于随信行道。唯有一信。谓虽信可彼。而不信乐彼故。信胜解者。于见至道。具二种信见至者于信胜解道。唯有一信。时解脱者。于不时解脱道。具二种信。不时解脱者。于时解脱道。唯有一信。佛于佛道具二种信。于二乘道唯有一信。独觉于二道具二种信。于声闻道唯有一信。声闻于三道皆具二信。此中尊者。欲令前义得成立故。复引契经。如世尊为波罗衍拏摩纳婆说。（说一切有部发智大毘婆沙论卷第六）"
  },
  {
    "instruction": "问此顶善根。十六行相。观四圣谛。何故世尊。为摩纳婆。说信三宝？",
    "input": "",
    "output": "彼于三宝。愚惑不信。然三宝希有。难可值遇。欲令信解。故为说之。有说彼摩纳婆为苦所逼。欲求出要来诣佛所。说是颂言。（说一切有部发智大毘婆沙论卷第六）"
  },
  {
    "instruction": "如世尊告阿难陀言？",
    "input": "",
    "output": "吾今为汝等。说顶及顶堕。谓圣弟子。于五取蕴。起作有为缘生法中。思量观察。此是无常苦空无我。彼即于如是思量观察时。有忍有见。有欲乐有行解。有见审虑忍。如是名为顶。（说一切有部发智大毘婆沙论卷第六）"
  },
  {
    "instruction": "何故世尊。为波罗衍拏。说信为顶。为诸新学苾刍。说慧为顶耶？",
    "input": "",
    "output": "佛善知法相。及善知根器。应为说者即为说之。余无此能故不应问。（说一切有部发智大毘婆沙论卷第六）"
  },
  {
    "instruction": "云何顶堕？",
    "input": "",
    "output": "乃至广说。（说一切有部发智大毘婆沙论卷第六）"
  },
  {
    "instruction": "何故此中？",
    "input": "",
    "output": "但说顶堕。不说煖耶答应说而不说者。当知此义有余。复次说胜有堕。已显劣故。谓顶善根是胜尚退。况煖善根劣而无退。有说不应诘问。尊者不说煖退因缘。所以者何。契经说故。谓契经中。但说顶堕。不说煖堕。尊者依经。而造此论故不应责。有说从顶退时。生大忧恼。退煖不尔。故不说之。谓如有人见宝伏藏。满中珍宝见已欢喜作是思惟。我今永绝贫穷根本。适欲取时忽然还灭。彼人尔时生大忧恼。如是行者住顶位中自念不久。入于忍位永舍恶趣。生大欢喜后退此顶。还住煖时生大忧恼。失胜利故。设从煖位进得顶时。彼犹未能永舍恶趣。故从彼退不大忧恼。有说住顶位时多诸留难住煖不尔。是故偏说。故如是说。于三时中诸业烦恼。极与行者而作留难。一从顶入忍时能感恶趣诸业烦恼极为留难。义言行者若入忍位定不复受诸恶趣生。我于谁身受异熟果。二圣者离欲染时。能感欲界诸业烦恼极为留难。义言行者。若离欲染于欲界生。定不复受我于谁身受异熟果。三得阿罗汉果时。能感后有诸业烦恼极为留难。义言行者若得阿罗汉果。定不复受一切生死。我于谁身受异熟果。有说顶不久住是进退际故。煖位不尔故不说煖堕。有说住顶位时将获大利。犹如圣者得不堕法得忍。异生亦复如是。如室路拏二十俱胝九十一劫不堕恶趣。从顶退时失此大利。故说顶堕。退煖不尔故不说之。（说一切有部发智大毘婆沙论卷第六）"
  },
  {
    "instruction": "云何顶堕？",
    "input": "",
    "output": "如有一类。亲近善士听闻正法。如理作意信佛菩提法。是善说僧修妙行。色无常。受想行识无常。善施设苦谛。善施设集灭道谛。彼于异时。不亲近善士。不听闻正法。不如理作意。于已得世俗信。退没破坏移转亡失。故名顶堕。（说一切有部发智大毘婆沙论卷第六）"
  },
  {
    "instruction": "何故作此论？",
    "input": "",
    "output": "前虽说顶自性。而未说顶云何得云何舍。今欲说之故作此论。亲近善士者。谓亲近善友。听闻正法者。谓属耳听闻。如理所引。诃毁流转。赞叹还灭。顺瑜伽法。如理作意者。谓自内正解信佛菩提法。是善说僧修妙行者。显信三宝。色无常受想行识无常者。显信五蕴。善施设苦谛。善施设集灭道谛者。显信四谛。此中信佛菩提。乃至信善施设道谛。皆共显示法随法行。此及前三。即是显示四预流支。是名得顶。（说一切有部发智大毘婆沙论卷第六）"
  },
  {
    "instruction": "佛为何等所化有情。于顶位中显示三宝。复为何等显示五蕴。又为何等显示四谛？",
    "input": "",
    "output": "为愚宝者显示三宝。为愚蕴者显示五蕴。为愚谛者显示四谛。复次为初业者显示三宝为已串习者显示五蕴。为已超作意者显示四谛复次为钝根者显示三宝。为中根者显示五蕴。为利根者显示四谛。复次为疑行者显示三宝。为我慢行者显示五蕴。为诸邪见损觉慧者显示四谛。有作是说。为乐广者显示三宝。为乐略者显示四谛。为乐广略者显示五蕴。是名三种所为差别。已说得顶。云何舍顶。彼于异时者。谓彼散乱时。不亲近善士者。谓亲近恶友。不听闻正法者。谓作意听闻非理所引。赞叹流转诃毁还灭。违瑜伽法。不如理作意者。谓自内邪解。于已得世俗信。退没破坏。移转亡失者。谓于已得即顶位中。顶等流世俗信。退没破坏。移转亡失。（说一切有部发智大毘婆沙论卷第六）"
  },
  {
    "instruction": "问何等名为顶堕自性？",
    "input": "",
    "output": "顶堕自性是不成就。无覆无记心不相应行蕴所摄。有说信时名得顶。不信时名顶堕。如是则说。不信为顶堕自性。有说诸烦恼缠。能令顶堕。如是则说诸染污法。为顶堕自性。有说若法随顺退彼法。名顶堕。如是则说一切法为顶堕自性。以退顶时一切法皆是退顶。增上缘故。譬喻者言。此但假说无实自性。谓相续中。先成就顶。今时退失。说为顶堕。如何求觅顶堕自性。如人有财名为富者。若贼劫去即名贫人。他问汝贫以何为性。彼答我昔多有珍财。今被劫去唯名贫者。当有何性。又如有人先著衣服。后贼夺去即便露形。他问汝今露形以何为性。彼答我先有衣。今贼夺去。唯露形住。当有何性。又如有人衣服破坏。他问汝衣破坏以何为性。彼答我衣本完今已破坏。唯名衣破。当有何性。如是行者先成就顶今时退失。说名顶堕无别自性。评曰初说为善。此即摄在。复有所余如是类法。不相应中。不相应行有多种故。（说一切有部发智大毘婆沙论卷第六）"
  },
  {
    "instruction": "云何煖乃至广说？",
    "input": "",
    "output": "。（说一切有部发智大毘婆沙论卷第六）"
  },
  {
    "instruction": "何故名煖？",
    "input": "",
    "output": "智于境转。故有胜智。煖生能烧诸烦恼薪。故名为煖犹如钻火。上下相依有火。煖生能烧薪等。有说诸有相依故。有堕有智煖生。能令诸有皆悉萎悴。故名为煖。犹如夏时聚花为𧂐。花生煖气还自萎悴。又如夏时积聚粪壤。中生煖气还自腐烂。有说诸蕴相依故。有堕蕴智煖生。能烧蕴林令其永灭。故名为煖。如竹𫁳等相摩煖生。能烧彼林令为灰烬。尊者妙音作如是说。依求解脱有善根生。是圣道日前行前相。故名为煖。如日将出明相先现。复次依求解脱有善根生。是圣道火前行前相。故名为煖。如火将然烟为前相。（说一切有部发智大毘婆沙论卷第六）"
  },
  {
    "instruction": "云何煖？",
    "input": "",
    "output": "若于正法毘奈耶中。有少信爱。即信名爱故名信爱。于正法中。有信爱者。说缘道谛信。于毘奈耶中。有信爱者。说缘灭谛信。（说一切有部发智大毘婆沙论卷第六）"
  },
  {
    "instruction": "此煖善根。具以十六行相。缘四圣谛。何故此中。但说缘灭道谛非苦集耶？",
    "input": "",
    "output": "依胜说故。谓四谛中灭道是胜。出生死故。余如顶中广说。有说于正法中。有信爱者。说缘三谛信。于毘奈耶中。有信爱者。说缘灭谛信。以煖具缘四圣谛故。（说一切有部发智大毘婆沙论卷第六）"
  },
  {
    "instruction": "缘灭道谛可尔。是可信事。是生信处。是所归依。应信爱故。缘苦集谛。云何可尔。烦恼恶行及所得果。犹如粪秽深可厌患。不应于中生信爱故？",
    "input": "",
    "output": "信有二种。一者信可。二者信爱。于灭道谛具二种信。于苦集谛虽无信爱而有信可。故缘苦集亦生于信。余广说如顶。（说一切有部发智大毘婆沙论卷第六）"
  },
  {
    "instruction": "诸于正法毘奈耶中。有少信爱者。彼皆得煖耶？",
    "input": "",
    "output": "不尔。所以者何。煖是色界定地修地。十六行相所摄善根。此中说有如是信爱。非余信爱故言不尔。（说一切有部发智大毘婆沙论卷第六）"
  },
  {
    "instruction": "此中尊者？",
    "input": "",
    "output": "引经为证。如世尊为马师井宿二苾刍说。此二愚人。离我正法及毘奈耶。譬如大地去虚空远。此二愚人。于我正法毘奈耶中。无少分煖。此经文句。虽已隐没。而作论者以愿智力引之为证。（说一切有部发智大毘婆沙论卷第六）"
  },
  {
    "instruction": "此煖善根殊胜微妙住寂静地。世尊何故名少分耶？",
    "input": "",
    "output": "此于所余顺决择分。最微小故得少分名。有说此于正法毘奈耶中。观事不共微小善根。后边生故说名少分。（说一切有部发智大毘婆沙论卷第六）"
  },
  {
    "instruction": "诸有未得煖善根者。皆如此二被诃摈耶？",
    "input": "",
    "output": "不尔。所以者何。世尊所化。总有三种。一于佛法有意乐。二于佛法息意乐。三于佛法无意乐。此二苾刍于佛正法。全无意乐故佛诃摈。诸如是类亦被诃摈。非余未得煖善根者。有说此二苾刍舍离亲爱归佛出家。然于正法毘奈耶中。全无信爱可以摄受故佛诃摈。非余未得煖善根者。即彼经中。世尊先告马师井宿二苾刍言。吾当为汝说四句法。汝欲知不当恣汝意。二苾刍言。我今何用。知尊法为。（说一切有部发智大毘婆沙论卷第六）"
  },
  {
    "instruction": "此中何者是四句法？",
    "input": "",
    "output": "有说四圣谛是。所以者何。彼不见谛造恶行故。有说四念住是。所以者何。彼由颠倒造恶行故。有说四正断是。所以者何。彼由懈怠造恶行故。有说四神足是。所以者何。彼阙胜德造恶行故。有说四圣种是。所以者何。彼贪利养造恶行故。有说四沙门果是。所以者何。彼实未得四沙门果。而称我得造恶行故。有说四无量是。所以者何。彼由贪瞋嫉妬增上。造恶行故。有说四静虑是。所以者何。彼由欲界烦恼增上造恶行故。有说四善巧是。谓界善巧。处善巧。缘起善巧。处非处善巧。所以者何。彼愚因果造恶行故。有说即四种顺决择分善根是。所以者何。佛说彼二人无少分煖故。有说即增一阿笈摩中。四法迹是。一无贪法迹。二无瞋法迹。三正念法迹。四正定法迹。有说即杂阿笈摩中。四句法是。如彼颂言。（说一切有部发智大毘婆沙论卷第六）"
  },
  {
    "instruction": "如是说者？",
    "input": "",
    "output": "四圣谛是彼愚谛理背圣教故。（说一切有部发智大毘婆沙论卷第六）"
  },
  {
    "instruction": "佛深知彼不堪受法。如何以法而恣彼耶？",
    "input": "",
    "output": "佛欲自显无过失故。勿有谓彼无教化者。故造恶行而自毁坏。是以如来举手告言。诸教化事我皆能作。而汝不受自行邪行。以自损坏非我过也。有说为止释种不信心故。若不以法而恣彼者。无量释种生不信心。云何义成。于自亲族心怀悭嫉不欲教化。将恐彼人与己相似。由佛以法而恣彼意。是诸释种不信心息。有说为止外道诽谤业故。若不以法而恣彼者。无量外道便诽谤言。云何名为得大悲者。若诸弟子随顺恭敬便为说法。若诸弟子违逆不敬则不教化。由佛以法而恣彼意。是诸外道诽谤便息。有说令彼证知过在己故。佛以软语而责彼言。汝本及今恒造恶行。我常教化都不信受。今复为汝欲说法要汝言何用知尊法为。汝之过失汝自为证。有说令彼后时种善根故。佛知彼二。今虽不能受我正法。而命终已生龙趣中。便自忆念昔大悲者。恣我正法而我不受。今生恶趣受诸苦恼。由此便起悔俱善根。以此因缘速脱恶趣。有说为护佛法令不坏故。佛知彼二。从此命终当生龙趣。剧苦所逼作是念言。我从何没来生于此。即自忆念从人中来。复自念言。昔作何业。便自观见昔曾出家不能正行堕在此处。次作是念佛不化我故令我今生此恶处。便起瞋恨欲来人中。破窣堵波坏僧伽蓝。杀诸苾刍苾刍尼等。令如来法殄灭无余。当于尔时佛神力故。有如来像住立其前。而告之言。马师井宿。吾当为汝说四句法。汝欲知不当恣汝意。时二毒龙即便自忆。昔佛亦作如是告我。我时不受是我自咎非如来过。由此因缘瞋缠遂息。生大惭愧护持佛法。由如是等种种因缘。佛以正法而恣彼意。（说一切有部发智大毘婆沙论卷第六）"
  },
  {
    "instruction": "何故二人作如是说我今何用知尊法为？",
    "input": "",
    "output": "彼二自知造诸恶行。非正法器故说是言。彼自思惟于生天论。我尚非器况极微细解脱论耶。有说彼二自知。数犯禁戒。恶行烦恼。损坏相续。焦塼瓦等可令生芽。我等闻法生解脱芽。无有是处故作是说。我今何用知尊法为。有说彼二自知。造作增长恶趣定业故作此言。有说彼二身中恶相现故。谓彼自见于十指端有十道水将欲流出。便作是念我等决定当生龙中。于如是时。何用更知世尊正法。故作是说何用知为。有说佛记彼二。已种独觉菩提善根。于当来世定成独觉。彼作是念我等现世。终不能入正性离生得果漏尽。故作是说。我今何用知尊法为。（说一切有部发智大毘婆沙论卷第六）"
  },
  {
    "instruction": "由此世尊复作是说？",
    "input": "",
    "output": "此二愚人。离我正法及毘奈耶。譬如大地去虚空远。此二愚人。于我正法毘奈耶中无少分煖。若诸弟子能以财食供给其师。而共住者。尚不应以麁言拒逆。况彼不能以此同住。而作如是违戾语耶。（说一切有部发智大毘婆沙论卷第六）"
  },
  {
    "instruction": "有多种毘奈耶？",
    "input": "",
    "output": "谓时毘奈耶。方毘奈耶。种性毘奈耶。家毘奈耶。明毘奈耶。罚罪毘奈耶。犯毘奈耶。圣毘奈耶。贪毘奈耶。瞋毘奈耶。痴毘奈耶。此中意说何毘奈耶。有作是说。此中说罚罪毘奈耶。或有说者。此中说犯毘奈耶。复有说者。此中说圣毘奈耶。如是说者。此中说贪瞋痴毘奈耶。（说一切有部发智大毘婆沙论卷第六）"
  },
  {
    "instruction": "何故尊者。七门分别。世第一法。顶唯二门。忍之与煖但说自性？",
    "input": "",
    "output": "是作论者。意欲尔故。随彼意欲而作此论。或略或广不应征诘。复次如以七门分别世第一法亦应以七门分别余三。如西方尊者以十七门总分别四种顺决择分。此亦应尔。总以七门分别四种。而不尔者。当知此是有余之说。复次世第一法。微细难见难可觉知。以不分明不现见故。七门分别。余三不尔故略说之。复次世第一法。多诸诽谤。故以七门分别遮止。余三不尔故略分别。复次世第一法。唯一刹那。其相难了须广分别。余三相续故略说之。（说一切有部发智大毘婆沙论卷第六）"
  },
  {
    "instruction": "如是四种顺决择分？",
    "input": "",
    "output": "谓煖顶忍世第一法。（说一切有部发智大毘婆沙论卷第六）"
  },
  {
    "instruction": "如是四种自性云何？",
    "input": "",
    "output": "皆以五蕴为其自性。尊者妙音作如是说。顺决择分有欲界系。有色界系。欲界系中下者名煖。上者名顶。此二自性唯有四蕴。欲界中无随转色故。色界系中下者名忍。上者名为世第一法。此二自性皆具五蕴。色界中有随转色故。如是说者。此四善根皆是色界。定地修地。行圣行法故四自性皆具五蕴。（说一切有部发智大毘婆沙论卷第六）"
  },
  {
    "instruction": "若此四种。皆色界系。云何建立四种别耶？",
    "input": "",
    "output": "此四善根。虽同色界。而有可动。有不可动。有有留难。有无留难。有可断有不可断。有可虑有不可虑。有可退有不可退诸可动有留难。可断可虑可退。中下者名煖。上者名顶。诸不可动无留难。无断无虑不可退。中下者名忍。上者名为世第一法。故此四种虽同色界系。五蕴为自性而有差别如说自性。我物自体相分。本性亦尔。已说自性当说所以。（说一切有部发智大毘婆沙论卷第六）"
  },
  {
    "instruction": "此何故名顺决择分？",
    "input": "",
    "output": "决择者。谓圣道。如是四种。是顺彼分。顺彼分中。此四最胜。是故名为顺决择分。即此四种亦名行谛。亦名修治。亦名善根。行谛者。谓以无常等十六行相游历四谛故修治者。谓为求圣道修治身器除去秽恶引起圣道故。犹如农夫为求子实修治田地除去秽草此亦如是。善根者。谓圣道涅槃。是真实善。此四与彼为初基本。为安足处故名为根。（说一切有部发智大毘婆沙论卷第六）"
  },
  {
    "instruction": "此四善根。为有几品？",
    "input": "",
    "output": "总有三品。谓下中上。煖是下品。顶是中。品。忍及世第一法是上品。有说煖有二品。谓下下下中。顶有三品。谓下上中下中中。忍有三品。谓中上上下上中。世第一法唯一品谓上上。若以三品摄之。煖唯下品。顶下中品。忍中上品。世第一法。唯是上品。尊者妙音说曰。煖有三品。顶有六品。忍有八品。世第一法唯上上品。若以三品摄之。煖唯下品。顶下中品。忍通三品。世第一法唯是上品。尊者觉天说曰。煖有三品。谓下下下中下上。顶有三品。谓中下中中中上。忍有二品。谓上下上中。世第一法。唯一品谓上上。若以三品摄之如初说。尊者世友说曰。煖有三品。谓下下下中下上。顶有二品。谓中下中中。忍有三品。谓中上上下上中。世第一法唯一品谓上上。若以三品摄之。煖唯下品。顶唯中品。忍中上品。世第一法唯是上品。（说一切有部发智大毘婆沙论卷第六）"
  },
  {
    "instruction": "此四善根有何差别？",
    "input": "",
    "output": "所说品异。即是差别。复次名亦差别。谓此名煖。乃至此名世第一法。复次念住。为等无间名煖。煖为等无间名顶。顶为等无间。名忍。忍为等无间。名世第一法。如等无间无间趣入。加行亦尔。复次乐别观蕴名煖。乐别观宝名顶。乐别观谛名忍。由此发生世第一法。复次煖止缘谛下愚。顶止缘谛中愚。忍止缘谛上愚。由此发生世第一法。复次煖止缘谛麁愚。顶止缘谛中愚。忍止缘谛细愚。由此发生世第一法。复次煖生缘谛下明。顶生缘谛中明。忍生缘谛上明。由此发生世第一法。复次煖生缘谛麁明。顶生缘谛中明。忍生缘谛细明。由此发生世第一法。如生明生信亦尔。是谓差别。（说一切有部发智大毘婆沙论卷第六）"
  },
  {
    "instruction": "顺决择分善根中？",
    "input": "",
    "output": "煖亦得亦舍。得者由加行故。舍者或由退故。或由越界地故。或由舍众同分故。舍此煖已。亦作无间业。亦断善根。亦堕恶趣。有何胜利。能与涅槃作决定因。谓得煖者。如吞钩鱼。已得决定涅槃法故。顶亦得亦舍。得者由加行故。舍者或由退故。或由越界地故。或由舍众同分故。舍此顶已。亦作无间业。亦堕恶趣。复有何胜利。谓能毕竟不断善根。（说一切有部发智大毘婆沙论卷第六）"
  },
  {
    "instruction": "若尔天授应未得顶？",
    "input": "",
    "output": "彼起邪见断善根故。伽他所说。当云何通。如说。（说一切有部发智大毘婆沙论卷第六）"
  },
  {
    "instruction": "此颂世尊。为天授说。是则天授。从顶退已。而断善根。云何乃言。舍此顶已。必不断善？",
    "input": "",
    "output": "依未得退说顶堕言。提婆达多。已修得煖。不久得顶。著名利故还退失煖。复断善根于顶应得而不得故。说名顶堕非已得退。有作是说。世尊如顶于佛作恶。而堕恶趣。故名顶堕。有余师说佛法如顶。彼坏佛法便自退落。故名顶堕。忍亦得亦舍。得者由加行故。舍者或由越界地故。或由舍众同分故。不由退故。复有何胜利。谓毕竟不退。不作无间业。不堕恶趣。世第一法。亦得亦舍。得者由加行故。舍者由越界地故。不由退故。亦不由舍众同分故。复有何胜利。能为等无间。入正性离生。有余师说。煖亦得亦舍如前说。舍此煖已。亦作无间业。亦堕恶趣。有何胜利。能与涅槃作决定因。及能毕竟不断善根。若尔天授应未得煖。彼起邪见断善根故。顶亦得亦舍如前说。舍此顶已亦堕恶趣。复有何胜利。不作无间业。忍亦得亦舍如前说。复有何胜利。毕竟不退。不堕恶趣。不执著我。（说一切有部发智大毘婆沙论卷第六）"
  },
  {
    "instruction": "若尔邬波离室利毱多。指鬘谛语等。应未得忍。彼执有我。抗拒佛故？",
    "input": "",
    "output": "彼欲论议。假立有我。实不执著。世第一法。得舍等事。皆如前说。（说一切有部发智大毘婆沙论卷第六）"
  }
]